# SOSEC

<figure><img src="../.gitbook/assets/logo_sosec (1).jpg" alt=""><figcaption></figcaption></figure>

La **Struttura Operativa Sentieri e Cartografia (SOSEC)** nata nel 2015 su decisione del Consiglio Centrale per dare continuità e impulso alle azioni precedentemente portate avanti dai Gruppi di Lavoro Sentieri e Cartografia della CCE, opera in particolare per quanto riguarda la definizione di standard, indirizzi, linee guida per le attività sentieri a cartografia CAI.

La Struttura, secondo il regolamento approvato dal Comitato di Indirizzo e Controllo in data 28 marzo 2015, ha i seguenti scopi:

* sviluppare e far condividere le attività di sentieri e cartografia secondo un modello da applicare e diffondere su tutto il territorio nazionale. L’applicazione sul territorio del modello è finalizzata alla Rete Escursionistica Italiana;
* definire standard e linee guida sulle modalità operative e gestionali delle attività di raccolta dei dati territoriali relativamente alla produzione di cartografie, dei sistemi informativi e applicativi geografici del CAI nel campo della cartografia e della rappresentazione territoriale;
* definire il sistema di riferimento spaziale per la cartografia del CAI;
* diffondere, specialmente in ambito CAI, i risultati delle ricerche nei diversi settori di attività;
* programmare e realizzare progetti relativi alle attività sentieristiche e cartografiche.
